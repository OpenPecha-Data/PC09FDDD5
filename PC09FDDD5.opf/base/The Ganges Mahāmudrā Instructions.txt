恆河大手印

梵名：瑪哈穆札屋巴得夏　 　
藏名：洽佳千波門盎
(漢名：大手印之口授)

頂禮吉祥俱生。

大手印雖無可示，行苦行且敬上師，
忍苦具慧那洛巴，具緣汝心如是傾。

嗟乎，
於世間法善觀察，無恒常且如夢幻，
夢境虛幻無實義，若爾俗事生厭棄。
斬斷愛憎鄉親關，林邊山寺獨自修，
安住無修體性中，若證無證證大印。

無義苦因此輪迴，有法無實觀勝義。

心法不見超心義，有法不達無為義，
欲得超心無為義，探尋自心置裸智。

妄念垢水任澄清，顯不破立安自狀，
若無取捨大印中解脫。

譬如樹木枝葉豐，斷根千萬枝葉枯，
如是心根斷則輪葉乾。

譬如千劫所積闇，一燈諸闇盡消除，
如是瞬間自心光，累劫罪障滅無餘。

劣慧士若不解義，安守氣要勿拘意，
觀與各種持心法，明覺體性中安住。

譬如探討虛空中，執邊與中將停滯，
如是以心探討心，妄念悉止見心性。 
譬如雲霧虛空散，不去不住任何處，
如是心生諸念頭，看察自心念浪消。

譬如天空超形色，不染白黑不改變，
如是自心超形色，不染善惡白黑法。

譬如明淨日精華，千劫昏闇不能障，
如是自心精華光，萬劫輪迴不能遮。

譬如虛空強名空，虛空即此離言詮，
如是自心雖名光，即此言詮離名基。

譬如天空任依憑，自心大印無依境，
鬆置無整本性中，放鬆拘束脫無疑。
如彼心性似虛空，諸法無餘盡攝集。

身捨諸作安閒暇，語不多詮似回音，
意不思慮住平常。

身無實義似空竹，心如空中超思境，
無捨無住而放鬆，心無定準是大印，
熟習證無上菩提。

無所緣境心性明，無所行道入佛道，
熟諳無修證無上菩提。

超諸執取是見王，若無渙散是修王，
若無勞做是行王，若無顧慮現證果。

賴耶無生習垢淨，無出入定住無生，
光明自顯心法盡。

脫諸邊際勝見王，無邊深廣勝修王，
無作自安勝行王，無求自安勝果王。

初學好似深谷澗，中間恒河水流緩，
最後支流母子會。

說密咒與波羅蜜，以及律藏等諸法，
分別經典與宗義，不見光明大手印。

心不作意離意圖，自生自滅似水波，
意動障起不見光。

守戒念頭違誓義，不住不緣不越義，
不違誓語闇中燈。

若離意圖不住邊，藏經諸法見無餘。
趨此義脫輪迴獄，等持燒毀無明障，
即是所曰教明燈。

不信此義愚夫眾，恒常漂泊輪迴河，
可憐難忍惡道苦。

欲脫苦依善巧師，加持自心令解脫。

依業印生樂空智，方便智慧定加持，
緩降漩遮與提引，送至要處遍全身，
無貪生起樂空智。長壽髮黑如滿月，
光彩煥發力如獅，速證共成趨勝成。

大印要訣此教授，具緣眾心願安住。

尊者帝洛巴在恒河岸對那洛巴說法圓滿
矣。一切吉祥。

二OO九年夏至行者普舟恭譯於美國噶千關
房。二O一七年夏修訂。賢善吉祥!